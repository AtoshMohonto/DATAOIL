জাগো মা, জাগো মা
জাগো দুর্গা, জাগো মা
বিশ্ব জুড়ে হিংসা ও দ্বেষ
যুদ্ধ হানাহানি
এমন করে গাইবো মাগো
তোমার আগমনী
ধর্মের নামে আজ দেশে দেশে উঠেছে
হিংসার বিষে গড়া প্রাচীরে বিভেদে
জাতের পাতের এই বিরোধে মা কতবার
স্বজন হারানো কত অসহায় পরিবার
আর্তি তাদের শোনো মা
আর্তি তাদের শোনো মা
জাগো মা, জাগো মা
জাগো দুর্গা, জাগো মা
উগ্রবাদের মত্ত দানব
দিয়েছে আজ হানা

শক্তিধরের যুদ্ধবিমান

ছাড়িয়েছে সীমানা

পরমাণু অস্ত্রে ধরা

ধ্বংস বুঝি হবে

জগন্ময়ী মাগো তুমি

শান্ত কেন তবে

এবার তবে মাগো

দশপ্রহরন হাতে

স্বমূর্তিতে জাগো

স্বমূর্তিতে জাগো মাগো

স্বমূর্তিতে জাগো

বিশ্বজুড়ে রণধ্বনী

যাক মাগো আজ থেমে

নিধন করো হিংসাকে মা

শান্তি আসুক নেমে

করজোড়ে জানাই মাগো

প্রার্থনা এই ক্ষনে

বিবাদ বিভেদ না সয়ে মা

শান্তি আসুক ভূবনে

জাগো মা, জাগো মা

জাগো দুর্গা, জাগো মা