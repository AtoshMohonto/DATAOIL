ও শ্যামা ও শ্যামা কি করি বলো না 
সংসার কারাগারে (মা) মুক্তি মেলেনা ...

কাটে না কাটে না মায়া বেড়ি কাটে না 
তরনী দাঁড়ায় ঘাটে পারানি জোটে না 
কামনা বাসনা পিছু তো ছাড়ে না 
বৃথা কাল গেল কালী হলো না সাধনা 

ও শ্যামা ও শ্যামা কি করি বলো না 
সংসার কারাগারে (মা) মুক্তি মেলেনা ...

হয়েছি মা তোর ফরিয়াদি
এবার দয়া করে নিদান দে মা
মন পবনে দুলে ওঠে দেহ তরী
এবার দয়া করে বৈঠা নে ভবতারিণী

ও শ্যামা ও শ্যামা কি করি বলো না 
সংসার কারাগারে মুক্তি মেলেনা

এ দেহ ভান্ডে মা-রে কেমনে তোরে রাখি ধরে 
ঘরে নয় দরোজা দিয়ে বিষয়ী মন ঘুরে মরে 

ডরি না ডরি না আমি শুধু স্মরি মা 
কালি নামে এ বেড়াতে শমনও ঘেষে না

ও শ্যামা ও শ্যামা কি করি বলো না 
সংসার কারাগারে মুক্তি মেলেনা